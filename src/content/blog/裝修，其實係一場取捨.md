---
title: "裝修，其實係一場取捨"
date: "2025-12-28"
summary: "裝修，其實係一場取捨。一間屋企嘅裝修，會直接影響所有同住人嘅生活品質。無論你係預算有限，定係唔需要為金錢而擔心，都值得認真問自己一個問題：呢個空間，有冇為我帶嚟舒服嘅感覺？"
tags: ["裝修", "避坑", "設計"]
coverImage: "https://你的圖片域名/og/xxx.jpg"
---

一間屋企嘅裝修，會直接影響所有同住人嘅生活品質。無論你係預算有限，定係唔需要為金錢而擔心，都值得認真問自己一個問題：

**呢個空間，有冇為我帶嚟舒服嘅感覺？**

如果一個家未有好好規劃，未有回應居住者喺生活、使用、情緒上嘅需要，咁佢就好難成為一個可以讓人「充電」、安心生活嘅地方。

但現實係，我哋唔可能每個人都住大屋，空間有限，需求卻無限。所以設計本身，就一定涉及取捨。

我哋嘅角色，唔係單純幫你「塞滿」功能，而係協助你釐清好每位居住者既需求，平衡好各方面既需要，令每個人返到屋企嘅時候覺得舒服，使用空間同設備嘅時候自然、順手，而唔吃力。

咁美觀同實用可唔可以並存？老實講，好難。

好多時候，重點唔在於「要邊樣」，而係點樣取得平衡。如果一個設計只追求視覺效果，卻忽略實際用家嘅生活方式，我會覺得佢並唔現實；但如果只顧功能，而完全放棄感覺，個空間亦都會變得冷冰冰。

正因為咁，同客人之間嘅溝通就變得非常重要，甚至可能係一個漫長、反覆嘅過程。我哋會問好多問題，有時可能會煩到人。

但所有嘅提問，都只係希望：

**呢次裝修，真係可以為你帶嚟一個住得舒服嘅家。**

